<h2>BARSZCZ</h2>

<h3>INGREDIENTS</h3>
<ul>
  <li>2 kg buraków, ugotowanych (zobacz wskazówki)</li>
  <li>2,5 litra bulionu jarzynowego lub mięsnego (zobacz wskazówki)</li>
  <li>1 średnia cebula, posiekana i podsmażona na 1 łyżce masła</li>
  <li>1 listek laurowy, 3 - 4 ziela angielskie, parę ziarenek czarnego pieprzu</li>
  <li>1 łyżka octu lub 2 łyżki octu balsamicznego</li>
  <li>carrot</li>
</ul>

<h3>DIRECTIONS</h3>
<p>
  Do wrzącego, czystego (przecedzonego) bulionu włożyć ugotowane, obrane i pokrojone na plastry (lub większe kawałki) buraki. Gotować na małym ogniu tylko przez około 10 - 15 minut. Na 5 minut przed końcem gotowania dodać liść laurowy, ziele angielskie, czarny pieprz oraz podsmażoną cebulkę. Odstawić z ognia i zostawić na całą noc lub minimum 6 godzin.
</p>
<p>
  Barszcz doprowadzić prawie do zagotowania (od tego momentu barszczu nie można już całkowicie zagotować, bo zacznie zmieniać kolor na ciemniejszy). Odstawić z ognia, dodać ocet i przecedzić. Doprawić ewentualnie solą i pieprzem (ostrożnie!).
</p>

</p>
MOŻLIWE SPOSOBY UGOTOWANIA BURAKÓW:
Buraki wyszorować i gotować w całości w wodzie, aż będą miękkie, przez około 1,5 godziny.
Wyszorowane buraki ze skórką zawinąć w kawałki folii aluminiowej, ułożyć na blaszce do pieczenia i piec w piekarniku nagrzanym do 190 stopni C przez około 1 i 1/2 godziny lub do czasu aż będą miękkie.
Gotowanie bez wody, w specjalnych garnkach np. Zeptera, przez około 1,5 godziny do 2 godzin w zależności od wielkości buraków.
</p>

<a href="http://www.kwestiasmaku.com/kuchnia_polska/zupy/czerwony_barszcz/przepis.html">[Source]</a>


<h2>USZKA</h2>

<h3>INGREDIENTS</h3>
<ul>
  <li>40 g suszonych borowików lub podgrzybków</li>
  <li>1 szklanka wody</li>
  <li>3 cebulki szalotki lub 1 zwykła</li>
  <li>2 łyżki masła lub oleju lnianego</li>
  <li>sól i drobno zmielony pieprz</li>
</ul>

<h3>DIRECTIONS</h3>
<p>
  Do małego garnka włożyć grzyby, zalać 1 szklanką wody, przykryć i gotować na małym ogniu przez około 30 minut (wywar ma lekko mrugać, nie może się mocno gotować).
</p>
<p>
  Cebulę posiekać w malutką kosteczkę, włożyć na patelnię z dodatkiem masła lub oleju i zeszklić nie rumieniąc przez około 5-6 minut, co chwilę mieszając. Ostudzić.
</p>
<p>
  Ugotowane grzyby dokładnie ostudzić, następnie przecedzić (wywar zachować, można dodać go do barszczu). Grzyby drobniutko posiekać na desce, dodać sól i świeżo zmielony pieprz. Dodać ostudzoną cebulkę i wymieszać. Farsz jest już gotowy.
</p>

<a href="http://www.kwestiasmaku.com/kuchnia_polska/wigilia/uszka_grzybowe/przepis.html">[Source]</a>
